---
title: 'Mięsisty tort czekoladowo-limonkowy'
date: '2024-02-18'
category: 'sweet'
---

## Składniki

### Ciasto (tortownica 21 cm)

- 1 i 3/4 szkl mąki
- 2 szkl cukru
- 2 jaja
- 3/4 szkl kakao
- 1/2 szkl oleju
- 1 łyżeczka proszku do pieczenia
- 2 łyżeczki sody
- 1 szkl maślanki
- 1 szkl gorącej, świeżo zaparzonej kawy
- 1/2 łyżeczki soli
- 1 łyżeczka ekstraktu waniliowego

### Krem limonkowo-cytrynowy

- 6 jajek
- 200g drobnego cukru
- 5 limonek i 2 cytryny (skórka otarta z 3 limonek & 275 ml soku)
- 2 łyżeczki mąki ziemniaczanej
- 200g masła, pokrojonego w 1 cm kostkę
- 500g serka mascarpone, w temp. pokojowej
- 125g serka Philadelphia, w temp. pokojowej

## Wykonanie

### Ciasto

Mąkę przesiać z kakao, wymieszać z cukrem, solą, proszkiem do pieczenia i sodą. Maślankę roztrzepać z jajkami, wanilią i olejem.

Zawartość obu misek połączyć – na niskich obrotach miksera, lub ręcznie. Dodać kawę i wymieszać do połączenia składników. Ciasto przelać do tortownicy wyłożonej od spodu papierem do pieczenia, a na bokach wysmarowanej masłem.

Piec ok. 60 min/180°C, do suchego patyczka. Uchylić drzwiczki piekarnika i studzić ciasto kilkanaście minut. Po tym czasie wyjąć z formy i wystudzić do końca. Przed przekrojeniem najlepiej odczekać min. kilka godzin.

Ostudzone ciasto przekroić na 3 blaty.

### Krem

Cukier wymieszać z mąką ziemniaczaną by pozbyć się grudek. Do garnka o grubym dnie wbić jajka, wsypać cukier z mąką, dodać skórkę i sok z limonek. Podgrzewać - cały czas mieszając! (początkowo trzepaczką, potem można drewnianą łyżką) - na małym ogniu aż cukier się rozpuści, a krem zgęstnieje (jeśli powstały grudki krem można zmiksować w blenderze). Następnie dodawać po kilka kosteczek masła i podgrzewając na najmniejszym ogniu mieszać po każdej partii, aż się rozpuści a krem zgęstnieje jeszcze trochę. Gotowy przełożyć do miseczki, przykryć folią spożywczą (by nie powstał kożuch) i ostudzić. Schłodzić całą noc w lodówce. Po tym czasie odłożyć 5-6 łyżek kremu, a pozostałe 2 szklanki zmiksować na małych obrotach miksera z serkiem Philly i mascarpone.

## Źródło przepisu

No idea...
