---
title: "Tort na roczek"
date: "2022-04-19"
# category: "sweet"
coverImage: "/assets/blog/defaultCover.jpg"
ogImage:
  url: "/assets/blog/defaultCover.jpg"
---

## Biszkopt

3 blaszki; wystarczyłyby dwie

- 12 dużych jajek (4 jajka na porcję)
- szczypta soli
- 285 g cukru (95g na porcję)
- 225 g mąki pszennej (75g na porcję)
- 75g skrobi ziemniaczanej (25 g na porcję)
- barwnik spożywczy

Piekarnik nagrzać do 160 st. Dwie duże blaszki z wyposażenia piekarnika wyłożyć papierem do pieczenia. Żółtka oddzielić od białek. Białka ubijać ze szczyptą soli aż będą całkiem sztywne. Pod koniec ubijania dodawać po łyżce cukru. Ubijać aż piana będzie lśniąca. Dodać barwnik spożywczy. Odłożyć mikser i przy pomocy łyżki lub łopatki wmieszać w pianę po jednym żółtku. Mąki wymieszać i wsiewać do piany po porcji, nie więcej niż 1/4 na raz. Każdą delikatnie i wolno wmieszać w pianę i dopiero wsypywać następną. Masę powoli i delikatnie, możliwie bez przesadnego poprawiania rozsmarować na obu blaszkach. Wstawić do całkowicie nagrzanego piekarnika i piec ok. 15 – 20 minut na funkcji termoobieg. Jeśli piekarnik nie ma tej funkcji, ciasto piec po jednej blaszce. Wyjąć ciasto z pieca, ostrym nożem lub nożem do pizzy pokroić na trzy paski wzdłuż dłuższego boku, zawinąć, okryć ściereczką i zostawić do ostudzenia.

## Frużelina malinowa/owoce leśne

- 400 g malin/owoców leśnych
- 40 g daktyli
- 2 łyżeczki mąki ziemniaczanej
- 2 łyżeczki wody

Maliny wsypać do garnka, podlać odrobiną wody, zagotować. Kiedy puszczą sok dodać pokrojone daktyle (syrop daktylowy), gotować do maksymalnej miękkości daktyli, na bardzo małym ogniu, często mieszając i zbierając pianę. Zmiksować. Mąkę ziemniaczaną wymieszać z wodą i dodać do malin ciągle mieszając. Gotować aż frużelina nabierze konsystencji kisielu. Wystudzić do temperatury pokojowej.

## Kisiel z mango

- puszka puree z mango (o pojemności 425 g)
- 4 łyżki wody
- 1,5 łyżki mąki ziemniaczanej

Mango włożyć do rondelka, zagotować. Do miseczki wlać wodę + mąkę ziemniaczaną, wymieszać, dodać do gotującej się masy z mango, ugotować gęsty kisiel, zdjąć z ognia, całkowicie wystudzić.

## Krem kokosowy

- 2 puszki mleka kokosowego z puszki (2 x 400 ml)
- 750 g serka mascarpone

!!! Wszystkie składniki powinny być schłodzone. !!! Wieczór wcześniej do lodówki
wstawić mleko kokosowe lub śmietankę.

Z puszek wyjąć gęstą śmietankę kokosową (wodę kokosową odlać), przełożyć do misy miksera. Powinniśmy otrzymać więcej niż szklankę śmietanki. Dodać mascarpone. Zmiksować do połączenia się składników.

## Źródło przepisu

Różne przepisy z internetu dostosowane do własnych potrzeb, nie zachowałam źródeł, poza przepisem na biszkopt: <https://niebonatalerzu.pl/2016/12/ciasto-z-makiem-tort-klawisze.html>
